{
    "texts": [
        {
            "number": 1,
            "author": "Carl Sagan",
            "title": "B\u0142\u0119kitna kropka",
            "text": "Nasi dalecy przodkowie, gdy obserwowali \u201egwiazdy\", zauwa\u017cyli, \u017ce pi\u0119\u0107 z nich zachowuje si\u0119 odmiennie ni\u017c pozosta\u0142e. W odr\u00f3\u017cnieniu od tak zwanych gwiazd sta\u0142ych, wschodz\u0105cych i zachodz\u0105cych w niewzruszonym porz\u0105dku, ruch tamtej pi\u0105tki by\u0142 dziwnie skomplikowany. Z up\u0142ywem miesi\u0119cy \u201egwiazdy\" w\u0119drowa\u0142y powoli w\u015br\u00f3d innych, niekiedy nawet zatacza\u0142y p\u0119tle. Dzisiaj te cia\u0142a nazywamy planetami, od greckiego s\u0142owa planetes, kt\u00f3re oznacza \u201ew\u0119druj\u0105cy\". Wyobra\u017cam sobie, \u017ce naszym przodkom taka cecha musia\u0142a si\u0119 wyda\u0107 bardzo bliska.\n\nDzi\u015b wiemy, \u017ce planety s\u0105 nie gwiazdami, lecz cia\u0142ami niebieskimi, kt\u00f3re \u2013 tak jak Ziemia \u2013 kr\u0105\u017c\u0105 wok\u00f3\u0142 S\u0142o\u0144ca, utrzymywane si\u0142\u0105 jego grawitacji.\n\nStany Zjednoczone i nieistniej\u0105cy ju\u017c Zwi\u0105zek Radziecki dokona\u0142y czego\u015b zadziwiaj\u0105cego: bada\u0142y z bliska owe \u015bwietlne plamki \u2013 od Merkurego do Saturna \u2013 kt\u00f3re wprawia\u0142y naszych przodk\u00f3w w podziw i sk\u0142ania\u0142y do uprawiania nauki. Od pierwszych pomy\u015blnych wypraw w kosmos statki kosmiczne z Ziemi przelatywa\u0142y, okr\u0105\u017ca\u0142y lub l\u0105dowa\u0142y na ponad siedemdziesi\u0119ciu cia\u0142ach niebieskich. Rozpocz\u0119li\u015bmy w\u0119dr\u00f3wk\u0119 po\u015br\u00f3d \u201ew\u0119drowc\u00f3w\". Znale\u017ali\u015bmy rozleg\u0142e wulkaniczne wzniesienia, przy kt\u00f3rych najwy\u017csze g\u00f3ry na Ziemi wydaj\u0105 si\u0119 kar\u0142ami.\n\nOdkryli\u015bmy cuda, o jakich naszym przodkom nawet si\u0119 nie \u015bni\u0142o, gdy zastanawiali si\u0119 oni nad natur\u0105 \u015bwiate\u0142ek b\u0142\u0105dz\u0105cych po nocnym niebie. Badamy pocz\u0105tki naszej planety i pocz\u0105tki nas samych. Dzi\u0119ki temu, \u017ce odkryli\u015bmy inne mo\u017cliwo\u015bci, to znaczy zmierzyli\u015bmy si\u0119 z odmiennymi losami glob\u00f3w mniej lub bardziej podobnych do naszego, zacz\u0119li\u015bmy lepiej rozumie\u0107 Ziemi\u0119. Ka\u017cdy z tych \u015bwiat\u00f3w jest na sw\u00f3j spos\u00f3b pi\u0119kny i pouczaj\u0105cy. Niemniej, o ile nam wiadomo, s\u0105 one zarazem, wszystkie bez wyj\u0105tku, puste i ja\u0142owe. Nigdzie nie czeka na nas \u201elepsze miejsce\", przynajmniej na razie.\n\nObecnie przekroczyli\u015bmy nieznacznie granice Uk\u0142adu S\u0142onecznego, wys\u0142ali\u015bmy cztery statki kosmiczne ku gwiazdom. Neptun znajduje si\u0119 milion razy dalej od Ziemi ni\u017c Nowy Jork od brzeg\u00f3w Bugu. W tych odleg\u0142ych \u015bwiatach, do kt\u00f3rych dotarli\u015bmy, nie czekaj\u0105 jednak na nas dalecy krewni; nie ma tam ani istot ludzkich, ani \u2013 jak wiele na to wskazuje \u2013 \u015blad\u00f3w \u017cycia. Nie dysponujemy \u017cadnymi listami od emigrant\u00f3w, kt\u00f3re mog\u0142yby nam dopom\u00f3c w poznaniu nowych \u015bwiat\u00f3w, a jedynie cieszymy si\u0119 cyfrowymi danymi, przes\u0142anymi nam z szybko\u015bci\u0105 \u015bwiat\u0142a przez naszych precyzyjnych, automatycznych emisariuszy. Z tych informacji wynika, \u017ce te \u015bwiaty znacznie r\u00f3\u017cni\u0105 si\u0119 od naszego. Mimo to nadal poszukujemy ich mieszka\u0144c\u00f3w \u2013 taka ju\u017c nasza natura. \u017bycie szuka innego \u017cycia.\n\nNikogo na Ziemi, nawet najbogatszych ludzi, nie sta\u0107 na razie na tak\u0105 podr\u00f3\u017c. Nie mo\u017cemy po prostu spakowa\u0107 si\u0119 i wyruszy\u0107 na Marsa lub na Tytana. Nie wida\u0107 te\u017c \u017cadnych kr\u00f3tkoterminowych zysk\u00f3w, kt\u00f3re mog\u0142yby stanowi\u0107 motywacj\u0119 dla prywatnych przedsi\u0119biorc\u00f3w. Je\u015bli ludzie kiedykolwiek wyrusz\u0105 ku tym \u015bwiatom, to dlatego, \u017ce jakie\u015b pa\u0144stwo lub grupa pa\u0144stw uzna to za korzystne dla siebie lub dla ca\u0142ego rodzaju ludzkiego.\n\nW chwili obecnej istnieje wiele innych, pilnych spraw do za\u0142atwienia za pieni\u0105dze, kt\u00f3re wydano by na wysy\u0142anie ludzi w kosmos.\n\nNa podstawie: Carl Sagan, B\u0142\u0119kitna kropka. Cz\u0142owiek i jego przysz\u0142o\u015b\u0107 w kosmosie, t\u0142um. Marek Kro\u015bniak, Pozna\u0144 2018."
        },
        {
            "number": 2,
            "author": "Marta Trepczy\u0144ska",
            "title": "Ziemia 2.0 \u2013 poszukiwania nadal trwaj\u0105",
            "text": "Czy ludzie mog\u0105 \u017cy\u0107 na innej planecie ni\u017c Ziemia? W NASA od kilkudziesi\u0119ciu lat trwaj\u0105 intensywne badania, maj\u0105ce na celu coraz g\u0142\u0119bsz\u0105 eksploracj\u0119 kosmosu i znalezienie odpowiedzi na pytanie, czy na jakiejkolwiek innej planecie mog\u0142y w przesz\u0142o\u015bci b\u0105d\u017a mog\u0105 w przysz\u0142o\u015bci istnie\u0107 warunki dla przetrwania ro\u015blin i ludzi. O planach kolonizacji Marsa s\u0142yszeli\u015bmy ju\u017c niejeden raz. Teraz naukowcy id\u0105 o krok dalej. Czy mo\u017cliwe jest, aby ludzie zamieszkali kiedykolwiek planet\u0119 Wenus? Ich nowe ustalenia nie wykluczaj\u0105 tego! Jest jednak kilka \u201eale\".\nPlanet\u0105 najlepiej zbadan\u0105 przez cz\u0142owieka jest oczywi\u015bcie Mars, a o planach jego kolonizacji powa\u017cnie wypowiadali si\u0119 wybitni naukowcy, np. Stephen Hawking. Badania potwierdzaj\u0105 istnienie na Marsie wody oraz prawdopodobnie innych substancji chemicznych niezb\u0119dnych do \u017cycia. W dalekiej przesz\u0142o\u015bci powierzchni\u0119 Marsa mia\u0142 pokrywa\u0107 ocean. Doba trwa tam niemal tyle samo, ile doba na Ziemi. Przeszkody dla pojawienia si\u0119 tam ludzi to m.in. niebezpieczne promieniowanie kosmiczne oraz zbyt niskie temperatury dochodz\u0105ce do nawet \u2212140 stopni Celsjusza. Jednak naukowcy nieust\u0119pliwie badaj\u0105 mo\u017cliwo\u015b\u0107 zasiedlenia Marsa. Ale to nie jest jedyna opcja na przysz\u0142o\u015b\u0107.\nJak twierdz\u0105 naukowcy, przyjazn\u0105 planet\u0105 dla cz\u0142owieka mo\u017ce by\u0107 te\u017c Wenus, kt\u00f3ra jest drug\u0105 pod wzgl\u0119dem odleg\u0142o\u015bci od S\u0142o\u0144ca planet\u0105 Uk\u0142adu S\u0142onecznego. Pod wieloma wzgl\u0119dami jest podobna do Ziemi, czasem jest nawet nazywana jej siostrzan\u0105 planet\u0105. Ma podobn\u0105 mas\u0119 oraz rozmiar zbli\u017cony do Ziemi. Jest te\u017c pokryta podobn\u0105 skalist\u0105 struktur\u0105. Tu podobie\u0144stwa si\u0119 jednak ko\u0144cz\u0105. Na powierzchni Wenus panuje piekielnie wysoka temperatura: 462 stopnie Celsjusza, a ci\u015bnienie jest prawie sto razy wy\u017csze od tego na Ziemi, czyli mniej wi\u0119cej takie, jak kilometr pod powierzchni\u0105 oceanu. Jak wi\u0119c mieliby\u015bmy zasiedli\u0107 Wenus w takich warunkach? Planet\u0119 pokrywa gruba warstwa chmur i to w\u0142a\u015bnie w nich, oko\u0142o 50 km nad powierzchni\u0105 Wenus, naukowcy dopatrzyli si\u0119 podobnych warunk\u00f3w jak na Ziemi. Zar\u00f3wno temperatura, jak i ci\u015bnienie s\u0105 tam zbli\u017cone do ziemskich. Naukowcy uwa\u017caj\u0105, \u017ce mo\u017cna by stworzy\u0107 specjaln\u0105 skorup\u0119, kt\u00f3ra oddzieli\u0142aby chmury od piekielnie gor\u0105cej powierzchni Wenus. Wtedy ludzie mogliby nawet wyj\u015b\u0107 z kapsu\u0142y kosmicznej. Oczywi\u015bcie, potrzebowaliby specjalnych aparat\u00f3w do oddychania, poniewa\u017c planet\u0119 pokrywa w g\u0142\u00f3wnej mierze nie tlen, ale dwutlenek w\u0119gla.\nWed\u0142ug naukowc\u00f3w, mo\u017cliwa by\u0142aby te\u017c kolonizacja Ksi\u0119\u017cyca. Ogromnym plusem jest jego odleg\u0142o\u015b\u0107 od Ziemi, co pozwoli\u0142oby na szybkie i stosunkowo tanie przeloty ludzi oraz dostawy paliwa. S\u0105 r\u00f3wnie\u017c przeszkody. Dzie\u0144 na Ksi\u0119\u017cycu trwa dwa ziemskie tygodnie, podobnie \u2013 noc, a w\u00f3wczas nie mo\u017cna korzysta\u0107 z energii s\u0142onecznej.\nBadania przeprowadzone w latach 2015\u20132016 na Mi\u0119dzynarodowej Stacji Kosmicznej dowiod\u0142y, \u017ce cz\u0142owiek nie mo\u017ce na razie na sta\u0142e mieszka\u0107 w kosmosie. W tym eksperymencie wzi\u0119li udzia\u0142 dwaj bracia Scottowie \u2013 pierwszy polecia\u0142 w kosmos, a drugi zosta\u0142 na Ziemi, by mo\u017cna by\u0142o por\u00f3wnywa\u0107 ich stan zdrowia. To do\u015bwiadczenie dowiod\u0142o, \u017ce przeszkod\u0105 do zamieszkania w kosmosie jest m.in. za bardzo pomniejszaj\u0105ce si\u0119 serce \u2013 po blisko roku trwania eksperymentu zmala\u0142o u pierwszego z braci o 27 procent, pomimo intensywnych \u0107wicze\u0144 fizycznych.\nJedno jest pewne: przy obecnym stanie wiedzy, a przede wszystkim przez warunki w kosmosie niesprzyjaj\u0105ce ludziom, z planami kolonizacji planet musimy na razie \u201ezej\u015b\u0107 na Ziemi\u0119\". Nauka robi jednak wszystko, aby pozwoli\u0107 nam na przezwyci\u0119\u017cenie fizycznych niedoskona\u0142o\u015bci i \u201eodblokowa\u0107\" mo\u017cliwo\u015b\u0107 \u017cycia poza Ziemi\u0105. Od tego zale\u017cy w ko\u0144cu przysz\u0142o\u015b\u0107 ludzko\u015bci.\nNa podstawie: Marta Trepczy\u0144ska, Ziemia 2.0 \u2013 poszukiwania nadal trwaj\u0105, www.komputerswiat.pl"
        }
    ],
    "tasks": [
        {
            "number": 1,
            "max_points": 1,
            "question": "Na podstawie tekstu Carla Sagana wyja\u015bnij sens zdania: Rozpocz\u0119li\u015bmy w\u0119dr\u00f3wk\u0119 po\u015br\u00f3d \u201ew\u0119drowc\u00f3w\"."
        },
        {
            "number": 2,
            "max_points": 2,
            "question": "Rozstrzygnij, czy w tek\u015bcie Carla Sagana i w tek\u015bcie Marty Trepczy\u0144skiej jest mowa o takiej samej przyczynie zainteresowania kosmosem. W uzasadnieniu odpowiedzi odwo\u0142aj si\u0119 do obu tekst\u00f3w."
        },
        {
            "number": 3,
            "max_points": 2,
            "question": "Wyja\u015bnij, dlaczego zgodnie z tekstem Carla Sagana nie mo\u017cemy po prostu spakowa\u0107 si\u0119 i wyruszy\u0107 na Marsa. Czy o takim samym ograniczeniu w eksplorowaniu kosmosu jest mowa w tek\u015bcie Marty Trepczy\u0144skiej? Uzasadnij odpowied\u017a."
        },
        {
            "number": 4,
            "max_points": 1,
            "question": "Oce\u0144 prawdziwo\u015b\u0107 podanych stwierdze\u0144 odnosz\u0105cych si\u0119 do tekstu Carla Sagana albo do tekstu Marty Trepczy\u0144skiej. Zaznacz P, je\u015bli stwierdzenie jest prawdziwe, albo F \u2013 je\u015bli jest fa\u0142szywe.\n\n|    | Czasowniki w pierwszej osobie liczby mnogiej, obecne w tek\u015bcie Carla Sagana, s\u0142u\u017c\u0105 zmniejszeniu dystansu mi\u0119dzy autorem a czytelnikami. | P | F |\n| -- | --------------------------------------------------------------------------------------------------------------------------------------- | - | - |\n| 2. | W sformu\u0142owaniu z tekstu Marty Trepczy\u0144skiej dzie\u0144 na Ksi\u0119\u017cycu trwa dwa ziemskie tygodnie zastosowano przymiotnik warto\u015bciuj\u0105cy.        | P | F |"
        },
        {
            "number": 5,
            "max_points": 4,
            "question": "Na podstawie obu tekst\u00f3w napisz notatk\u0119 syntetyzuj\u0105c\u0105 na temat: odkrywanie kosmosu jako potrzeba cz\u0142owieka. Twoja wypowied\u017a powinna liczy\u0107 60\u201390 wyraz\u00f3w."
        },
        {
            "number": 6,
            "max_points": 1,
            "question": "Do kt\u00f3rych postaci mitologicznych nawi\u0105zuj\u0105 przytoczone fragmenty wierszy? Ka\u017cdemu z fragment\u00f3w wierszy A\u2013B przyporz\u0105dkuj po jednej postaci mitologicznej wybranej spo\u015br\u00f3d 1\u20134. Wpisz numer wybranej postaci mitologicznej w odpowiednie miejsce w tabeli. \n| Fragment wiersza                                | Posta\u0107 mitologiczna                                         |\n| ----------------------------------------------- | ----------------------------------------------------------- |\n| A.                                              | Jest pracowity, silny i wytrwa\u0142y,                           |\n| Lwia sk\u00f3ra nagie barki mu pokrywa,              |                                                             |\n| Lecz wobec pana swojego nie\u015bmia\u0142y,              |                                                             |\n| \u0141a\u0144cuch\u00f3w swoich sam kuje ogniwa                |                                                             |\n| Adam Asnyk                                      |                                                             |\n| B.                                              | By\u0142 taki m\u0142ody nie rozumia\u0142 \u017ce skrzyd\u0142a s\u0105 tylko przeno\u015bni\u0105 |\n| troch\u0119 wosku pi\u00f3r i pogarda dla praw grawitacji |                                                             |\n| nie mog\u0105 utrzyma\u0107 cia\u0142a na wysoko\u015bci wielu st\u00f3p |\n| Zbigniew Herbert                                |                                                             |\n1. Herakles  2. Charon  3. Syzyf  4. Ikar"
        },
        {
            "number": 7,
            "max_points": 2,
            "question": "Wyja\u015bnij, czym si\u0119 r\u00f3\u017cni postawa \u017cyciowa zalecana w przytoczonym fragmencie Rozmowy Mistrza Polikarpa ze \u015amierci\u0105 od postawy \u017cyciowej zalecanej w przytoczonym fragmencie wiersza Wiosna Jana Andrzeja Morsztyna. W odpowiedzi odwo\u0142aj si\u0119 do ka\u017cdego z tekst\u00f3w. Podaj nazw\u0119 epoki, w kt\u00f3rej powsta\u0142a Rozmowa Mistrza Polikarpa ze \u015amierci\u0105, a nast\u0119pnie wyka\u017c zgodno\u015b\u0107 postawy zalecanej w przytoczonym fragmencie tego utworu ze \u015bwiatopogl\u0105dem rozpoznanej epoki."
        },
        {
            "number": 8,
            "max_points": 2,
            "question": "Podaj argumenty, kt\u00f3rymi podmiot liryczny w przytoczonym fragmencie Pie\u015bni 14 Jana Kochanowskiego przekonuje rz\u0105dz\u0105cych, \u017ce ich obowi\u0105zkiem jest zawsze mie\u0107 na wzgl\u0119dzie dobro spo\u0142ecze\u0144stwa."
        },
        {
            "number": 9,
            "max_points": 2,
            "question": "Rozstrzygnij, czy obraz matki w przytoczonym fragmencie Dziad\u00f3w cz. III Adama Mickiewicza jest podobny do obrazu matki w przytoczonym fragmencie wiersza Stabat Mater J\u00f3zefa Wittlina. W uzasadnieniu odpowiedzi sformu\u0142uj dwa argumenty \u2013 ka\u017cdy w odniesieniu do obu tekst\u00f3w."
        },
        {
            "number": 10,
            "max_points": 2,
            "question": "Spo\u015br\u00f3d podanych postaci (A\u2013D) z Wesela Stanis\u0142awa Wyspia\u0144skiego wybierz i zaznacz t\u0119, kt\u00f3rej ukazuje si\u0119 Rycerz. Wyja\u015bnij, czego symbolem jest Rycerz w Weselu Stanis\u0142awa Wyspia\u0144skiego."
        },
        {
            "number": 11,
            "max_points": 1,
            "question": "W kontek\u015bcie przytoczonego fragmentu wiersza Ten czas Krzysztofa Kamila Baczy\u0144skiego wyja\u015bnij sens sformu\u0142owania przejdziem w mit."
        },
        {
            "number": 12,
            "max_points": 2,
            "question": "Na ok\u0142adce ksi\u0105\u017cki za pomoc\u0105 r\u00f3\u017cnych element\u00f3w graficznych przedstawiono interpretacj\u0119 powie\u015bci George'a Orwella. Wybierz dwa elementy graficzne i wyja\u015bnij ich sens w kontek\u015bcie problematyki utworu Rok 1984."
        },
        {
            "number": 13,
            "max_points": 1,
            "question": "Wyja\u015bnij, na czym polega groteskowy charakter sytuacji przedstawionej w przytoczonym fragmencie Tanga S\u0142awomira Mro\u017cka. Odpowied\u017a zilustruj przyk\u0142adem z tego fragmentu."
        },
        {
            "number": 14,
            "max_points": 2,
            "question": "Czy postawa starego Prometeusza przedstawiona w utworze Zbigniewa Herberta jest zgodna z mitologicznym pierwowzorem? W uzasadnieniu odpowiedzi odwo\u0142aj si\u0119 do przytoczonego utworu oraz do mitu o Prometeuszu z Mitologii Jana Parandowskiego."
        }
    ]
}